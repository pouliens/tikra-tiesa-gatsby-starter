---
title: "Balandėliai su varške"
cover: images/balandeliai-su-varske-min.jpg
coverAlt: "Svarbu nepamiršti, verdant balandėlius, širdyje laikyti gerumą. Antraip juos gali apsėsti šėtonas."
description: "Svarbu nepamiršti, verdant balandėlius, širdyje laikyti gerumą. Antraip juos gali apsėsti šėtonas."
datePublished: "2020-04-05"
dateModified: "2020-04-05"
slug: "balandeliai-su-varske"
category: "Receptai"
excerpt: "Tikratiesa.com vyriausiasis virėjas - Švelnus Drakonas - bendrauja su balandėliu dvasių pasaulyje"
tags:
  - balandėliai
---

**Iš kur aš kilęs, dauguma yra ragavę balandėlių - tiek pačių paukščių, tiek į kopūsto lapą** įvyniotos **mėsos. Šis receptas aprėpia tik antrąjį variantą. Jei bus daug susidomėjimo, papasakosime ir apie pirmąjį.**

Tačiau vietoj mėsos, mes vyniosime varškę į - daržovių karaliumi vadinamą - kopūstą. Nuo seno lietuviai garsėjo kaip tikri gurmanai - melžė ir fermentavo viską, kas melžėsi ir fermentavosi. Tai reikalavo tiek darbštumo, tiek ir kūrybingumo.

Istorikai vis dar ginčijasi iš kur atkeliavo šis receptas. Vieni teigia, kad jį sugalvojo piemenys, kiti - kad tai senovės ponų išmislas.

Tikratiesa.com nenori gičytis su istorikais, tad pateiksime šį receptą tokį, kokį radome 1911 m. leistoje knygoje „Kaip gydyti kepenis. Ir kiti naudingi patarimai".

**Jums reikės:**

-   Didelio kopūsto
-   3kg riebios varškės
-   1,5kg spirgučių
-   Stiklinės gerumo

Varškę su spirgučiais sumaišykite, įdėkite druskos, pipirų (pagal skonį). Įdarą susukite į išvirto kopūsto lapus. Balandėlius įdėkite į verdantį vandenį ir virkite apie 20 minučių. Į verdantį vandenį napamirškite įdėti lauro lapo.

Prie šio patiekalo labai tinka ir grybų kisielius, kurį pasigaminti itin lengva.

**Grybų kisieliui reikės:**

-   1kg pasirinktų grybų
-   1l tyro vandens
-   1kg krakmolo
-   1kg druskos

Visus ingredientus sudėkite į puodą ir virkite, kol sušoks į vieną, neatskiriamą gabalą. Rekomenduojama kisielių valgyti peiliu ir šakute.

Skanaus!
