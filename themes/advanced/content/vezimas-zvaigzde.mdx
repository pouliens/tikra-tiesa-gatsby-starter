---
title: "Vežimas - žvaigždė"
cover: images/mama-vaiduokliai-vezimelis-min.jpg
coverAlt: "Sąmoninga mama Džaneta grožisi savo prabangiu vežimėliu"
description: "Sąmoninga mama Džaneta grožisi savo prabangiu vežimėliu"
datePublished: "2019-04-21"
dateModified: "2019-04-21"
category: "Šeima" 
slug: "vezimas-zvaigzde"
excerpt: "Įsigijusi vaikišką vežimą, šeima neįsivaizdavo, kas jos laukia."
tags:
  - vežimai
---

**Keistas ir gan šiurpus įvykis nutiko iš Kuršėnų kilusiai, bet Šiauliuose dirbančiai, grožio specialistei Džanetai.**

Dažnas mūsų neretai perkame, kažkieno jau panaudotus daiktus. Tokie pirkiniai yra pigesni ir sutaupantys nemažas pinigų sumas. Bet ar visada pasidomime daiktų istorija ir kodėl buvęs savininkas juos parduoda.

Džaneta pasakojo, kad jau besilaukianti sūnaus Kevino, žiūrinėjo ir po truputį pirko įvairius daiktus į pasaulį atkeliaujančiam pirmagimiui. "Mama iš Anglijos atsiuntė visą krepšį vaikiškų rūbelių, o mes su vyru pradėjom pirkti didesnius daiktus, kurie bus reikalingi sūneliui. Nupirkome lovytę, žaislų, bet vis neradome vežimėlio. Ant sprando juk nenešiosi, ten ir įpras visą gyvenimą sėdėt",- pokalbį pradeda grožio specialistė.

> "Ant sprando juk nenešiosi, ten ir įpras visą gyvenimą sėdėt"

Nauji vežimai yra velniškai brangūs, todėl jauna šeima ieškojo dėvėto ir po ilgų paieškų, vienoje feisbuke (Facebook aut. pastaba) esančioje "sąmoningų mamų" grupėje, rado puikų kainos ir kokybės santykį atitinkantį variantą. "Vežimas buvo toks, kokio aš ir norėjau! Visas buvo išmargintas "Louis Vuitton" logotipais, o aš tiesiog dievinu šį prekinį ženklą, nes jis puikiai parodo statusą visuomenėje ir visiškai nesvarbu, kad tai padirbinys."- džiaugėsi Džaneta. Tačiau parsivežus pirkinį į namus ėmė dėtis keisti dalykai.

> "Vežimas buvo toks, kokio aš ir norėjau! Visas buvo išmargintas "Louis Vuitton" logotipais..."

"Iš pradžių pastebėjome, kad kambaryje, kuriame paliktas sotvėti vežimas, savaime įsijungia šviesa. Vyras manė, kad gal šviesos jungtuką blogai sumontavo, visgi ne auksarankis, bet tą pačią naktį išgirdome keistus garsus sklindančius iš to paties kambario. Buvo panašu į niūniavimą ar kažkokį tylų dainavimą. Vyras nuėjo pažiūrėti, kas dedasi ir pakraupęs grįžo atgal. Vežimas pats siūbavo, dainavo ir sukosi po kambarį ratu!",- siaubo apimta ir su ašaromis akyse pasakojo pašnekovė.

Jauna šeima nedelsiant išsikvietė egzorcistą, kurio kontaktus rado tame pačiame "sąmoningų mamų" puslapyje. Atvykes ir su vežimėliu pasikalbėjęs vaiduoklių medžiotojas sutuoktiniams pranešė kraupią žinią - vaiko transporto priemonė yra apsėsta.

> "Vežimas pats siūbavo, dainavo ir sukosi po kambarį ratu!"

Egzorcistas paaiškino, kad dvasia ne kieno kito, o nesenai mirusio švedų didžėjaus Timo Berglingo, žinomo Avicii pravarde. "Pradėjau šokinėti iš laimės, nes jis mano mėgstamiausias atlikėjas! Iškart į feisbuką (Facebook aut. pastaba) parašiau, kad pas mus apsigyveno žvaigždė, nes labai norėjau pranešti šią naujieną visiems savo draugams",- su džiaugsmu įvykius atsimena Džaneta.

> Egzorcistas paaiškino, kad dvasia ne kieno kito, o nesenai mirusio švedų didžėjaus Timo Berglingo, žinomo Avicii pravarde.

Šeima didžėjaus dvasiai pradėjo įrašinėti naują albumą. "Pardavėme vaiko žaislus ir pusę rūbelių, ir nupirkome savo naujam gyventojui didelę dalį muzikinės įrangos. Jis mums sako, ką ir kur spausti ir kaip groti, o mes ir grojam",- net susigraudinusi iš laimės kalbėjo grožio specialistė.
