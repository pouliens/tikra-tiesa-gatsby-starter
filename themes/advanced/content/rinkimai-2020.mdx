---
title: "Rinkimai 2020. Ar valdžia atspindi tautą?"
cover: images/rinkimai-2020-full-thumb-min.jpg
coverAlt: "Ipolitui, pagautam darbingo įkarščio, sienos tampa popieriumi."
description: "Ipolitui, pagautam darbingo įkarščio, sienos tampa popieriumi"
datePublished: "2020-10-07"
dateModified: "2020-10-07"
slug: "rinkimai-2020-ar-valdzia-atspindi-tauta"
category: "Politika"
excerpt: "Kodėl žinomas politologas, sociologas ir pripažintas sociopatas Ipolitas Gervė nesijaučia dėkingas už laisvę rinktis?"
tags:
  - tiesa
  - netiesa
---

Jau šį savaitgalį visi keliausime į įvairias gimnazijas, profesines mokyklas ar savivaldybes atiduoti savo balso už patinkantį, ar kitaip į mūsų širdeles ir sąžines apeliuojantį kandidatą į Lietuvos Respublikos seimą.Lietuvos Respublikos seimas - Lietuvos parlamentas - nacionalinė įstatymų leidžiamosios valdžios institucija įkurta 1922m. Rugpjūčio 22 dieną. Kas pasikeitė beveik per šimtmetį, šiandien, teiraujamės žinomo politologo, sociologo ir pripažinto sociopato Ipolito Gervės. Ipolitas Gervė - politologijos daktaro laipsnį apgynė dar 1968 metais Lomonosovo universitete, Maskvoje. Baigęs studijas, dar būdamas jaunas studentas, Ipolitas įsidarbino Lenino mauzoliejuje valytoju, kur vėliau pakilo į vyriausiojo kasininko pareigas.

> Ipolitas įsidarbino Lenino mauzoliejuje valytoju, kur vėliau pakilo į vyriausiojo kasininko pareigas. 

Kaip teigia pats - norėjo pamatyti daugiau, nei tik keturias ofiso sienas. Vėliau, grįžęs į gimtąją šalį, aktyviai domėjosi Lietuvos, bei užsienio politika, išleido ne vieną mokslinį straipsnį ir vieną fantastinę-biografinę knygą “Prezidentas su kuriuo aš gerai atgėriau”.

**Profesoriau, artėjant rinkimams vienas kito vis klausinėjame už ką gi balsuosi.**

*To paties norime paklausti ir jūsų.Tokio kvailo klausimo, neslėpsiu, tikėjausi. Tradicijų nelaužau jau nuo nepriklausomybės laikų. Esu pirmasis pradėjęs piešti falą ant rinkiminių biuletenių. Visi, kas teigia, ar mano kitaip, prastai mokėsi, arba visai nesimokė istorijos.*

> Esu pirmasis pradėjęs piešti falą ant rinkiminių biuletenių.

**Kodėl Jūs tai darote ir kodėl išvis ėmėtės tokios veiklos?**

*Atsakymas labai paprastas. Mus dar Lomonosove mokė, kad jei artėjant rinkimams tarp kandidatų matote bent vieną asilą, pimpalą, ar kitokį objektą - reiškia balsuoti nėra už ką ir galite lengva ranka gadinti rinkiminį lapelį.*

**Norite pasakyti per šitiek metų nebuvo nei vienų rinkimų, kuriuose nebūtumėt pastebėjęs, kažkokių įtartinų objektų?**

*Galiu jus patikinti, kad tikrai ne. Ir galiu patikinti, kad dar ilgus metus, šioje valstybėje, kitaip ir nebus. Visad atsiranda, koks mažas, gerai užsimaskavęs, pašlemėkas, kuris ir būna tas didžiausias falas visų kandidatų atžvilgiu. Vardų ir pavardžių aš minėti nenoriu, bet galiu pabrėžti, kad, kažkodėl, ši tendencija dažnai galioja tarp ministrų.*

**Ar tai galioja visu šimtu procentų?**

*Kol kas - taip.*

**Gal žinote ir galite įvardinti viso šio nesusipratimo priežastis?**

*Atsakymas labai paprastas. Kokia tauta, tokia ir valdžia.*

**Norite pasakyti, kad ir tauta yra vienas didelis falas?**

*Visiškai teisingai. Tautą aš dažnai lyginu su vyro lytiniu organu. Nes juk yra posakis, kad vyrai galvoja ne galva, o būtent “galvute”. Taip ir su mūsų visuomene. Neaišku, kuria kūno dalimi jie galvoja ir ar išvis galvoja. Pavyzdžiui vyrai turėdami nuostabias ir kartais tobulas šeimas, vis vien būna lankosi pas prostitutes, ar kitokio laisvo elgesio merginas.*

*Taip ir su mūsų tauta ir valdžios organais. Būna, kad atsiranda tikrai tinkamų kandidatų, kurie, panašu, nori dirbti tautos labui ir žmonių gerovei, bet tuomet išlenda, kokia politinė šliundra su dideliu venerinių ligų bagažu, bet saldžiu balseliu ir užgožia viską savo kerais ir skambiais pasisakymais. Jei į restoraną įeina moteris ilgu sijonu, ar kelnėmis, apsimuturiavusi šaliku ir kepure, tai į ją vargu ar kas atkreips dėmesį. Bet jei įeina mini sijonu ir gilia iškirpte pasidabinusi ledi, tai jai gali ir tušas būt nubėgęs, ir pėdkelnės suplyšusios, ir snarglys po nosimi kabėt, visi kaip mat atsisuks.*

>  Būna, kad atsiranda tikrai tinkamų kandidatų, kurie, panašu, nori dirbti tautos labui...

*O dar žinant mūsų elektoratą ir jų protinius gebėjimus, tai išvis nebekyla abejonių. Atsiprašau už leksiką, tikrai nenoriu nieko įžeist, bet aš šiandien dar kavos negėriau.*

**Ką turite omenyje sakydamas “žinant mūsų elektoratą”?**

*Omenyje turiu tai, kad mūsų statistinis rinkėjas yra arba žinių žiūrėtojas, papirktų naujienų portalų skaitytojas ir šiaip senas atsilikėlis, arba jaunas nevisprotis, kuriam atrodo, kad liberalai išgelbės pasaulį.*

**Kažką turite prieš liberalizmą?**

*Tai kad jis net neegzistuoja! Na gerai, gal egzistuoja, bet būtent tų jaunų nesusipratėlių galvose. Problema yra mūsų vidaus politikoje ir ji yra ta, kad esame tarsi šizofreniko smegenys. Net didžiosiose pasaulio valstybėse egzistuoja dvi politinės jėgos - kairieji ir dešinieji. Pas mus - kiek nori, tiek jų ir bus. Tarkim, jei tarp politikų sutampa visi interesai, bet nuomonės išsiskiria tik ties vienu aspektu iškart yra kuriama nauja politinė partija, kokiu nors idiotišku pavadinimu ir šūkiu, kuri teigia, kad pakeis viską ir sugriaus įsisenėjusią tvarką. Juokas dažnai ima matant visą šitą šou. Paskui, neneigsiu, dažnai prisigeriu.*

> ...esame tarsi šizofreniko smegenys

**Tuomet sakykite, kuri politinė pakraipa jums arčiausiai širdies?**

*Nėra tokios. Per ilgai gėriau ir rūkiau, tai ten nelabai, kas likę. Laukiu širdies transplantacijos. Nors abejoju ar pavyks sulaukti.*

**Mes ne apie širdį, o apie politinę pakraipą.**

*Atsiprašau, kaip jau minėjau, tai šiandien dar negėriau kavos. O ir vakar su kaimynu ne žemuoges valgėm.*

**Ar mes neturėtume jaustis dėkingi už laisvę rinktis? Kaip žinome ne visos šalys ją turi.**

*Dėkingumas man yra labai nemalonus jausmas. Jausdamasis dėkingas aš jaučiuosi silpnas - taip tarytum mano gerovė priklausytų nuo kieno kito. Dėl to šito jausmo vengiu.*

> Jausdamasis dėkingas aš jaučiuosi silpnas

**Ar verta skatinti jaunus žmones domėtis politika? Ir kodėl?**

*Jaunimas šiais laikais yra per daug apšvietęs ir jais gan sudėtinga manipuliuoti. Kartą jaunuoliui teikiančiam man marihuaną aš bandžiau įbrukti netikrą dvidešimties eurų banknotą. Buvau pričiuptas iškart. Labai susigėdau.*

---

Čia mūsų interviu ir turėjome baigti, nes tapo visiškai nebeįmanoma susikalbėti. Mieli skaitytojai, norime Jums priminti, kad ne tik kandidatus į seimą rinktumėtės atsakingai, bet ir draugus socialiniuose tinklapiuose taip pat. Jeigu skaitote šį straipsnį, greičiausiai to nepadarėte.Asmenys, kurie savo paskyrose dalinasi savo politinėmis pažiūromis ir vienaip ar kitaip agituoja už kažkurį kandidatą mūsų redakcijoje yra prilyginami vegetarams. Taip pat atsakingai vartokite svaigiuosius gėrimus.