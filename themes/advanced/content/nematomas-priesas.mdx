---
title: "Nematomas priešas"
cover: images/stulpiukssss.jpg
coverAlt: "\"Stulpas nudažytas pilka spalva ir taip susilieja su taku ir aplinka\", - piktinasi moteris."
description: "\"Stulpas nudažytas pilka spalva ir taip susilieja su taku ir aplinka\", - piktinasi moteris."
datePublished: "2019-03-22"
dateModified: "2019-03-22"
category: "miestas" 
slug: "nematomas-priesas"
excerpt: "Žmonių kojas žalojantis priešas nesiliauja kankinęs miestiečių"
tags:
  - pinklės ir žabangai
---

Su TIKRATIESA.COM redakcija susisiekė skaitytoja Erika. Moteris papasakojo skaudų įvykį sukrėtusį ją praėjusią savaitę. Šiaulietė pasakojo, jog eidama į prekybos centrą, pėsčioji nepastebėjo maždaug pusės metrų aukščio, vidury tako kyšančio metalinio stulpelio ir stipriai susižeidė kelį. Moterį labiausiai stebina tai, kad stulpas nudažytas pilka spalva ir taip susilieja su taku ir aplinka. “Jokios funkcijos neatlieka ir dar pilkai nudažė. Viskas pas mus mieste pilka ir šitas (stulpas   aut.   pastaba) pilkai nudažytas, kaip specialiai užmaskuotas.”,- piktinosi pašnekovė. Erika skundėsi, jog skausmas buvo didžiulis, nes ji skubėjusi, tai ir smūgio būta stipraus. “Likusį kelią šlubavau, labai skaudėjo. Sugadinau kelnes, jos dabar suteptos krauju.”,- širdgėlą liejo moteris. Redakcijai susisiekus su miesto savivaldybės architektūros ir paveldosaugos skyriaus specialistais, šie pakomentavo apie įvykį nieko nežinantys ir, kol kas, stulpo problemos spręsti nesiruošia. “Juk dabar centrą tvarkom.”,- nedaugžodžiavo telefonu atsiliepusi moteris. Tuo tarpu TIKRATIESA.COM ir laišką redakcijai atsiuntusi Erika gyventojus įspėja būti atidiems, nes niekada negali žinoti, kur slypi ir laukia nematomas priešas.‍