---
title: "Koldūnai su gvazdikėliais"
cover: images/koldunakis-min.jpg
coverAlt: "Tikros tiesos virtuvės magija"
description: "Tikros tiesos virtuvės magija"
datePublished: "2019-03-29"
dateModified: "2019-03-29"
category: "receptai" 
slug: "koldunai-su-gvazdikeliais"
excerpt: "Kaip pasigaminti paprastą ir kasdienį patiekalą - koldūnus su gvazdikėliais."
tags:
  - koldūnai
---

**Nuo senų senovės žmonės mėgsta valgyti. Valgo jie įvairiausius dalykus. Šiandien papasakosime, kaip pasigaminti paprastą ir kasdienį patiekalą, kuris atgaivins, paguos ir net pagerins sveikatą. Kaip jau turbūt atspėjote, tai koldūnai su gvazdikėliais.**

Kiekvienas lietuvis žino, kad knygnešiai visada kišenėje turėdavo peiliuką, nosinę ir, žinoma, koldūnų. Šie, gvazdikėlių pilni užkandžiai praskaidrindavo ilgas keliones miškais, pagerindavo burnos kvapą, palengvindavo ir taip sunkiai dirbančių kepenų veiklą. Knygnešiai juos virdavo, kepdavo, iš jų mėtėsi susitikę miške. Tokiu būdu koldūnai atėjo ir į mūsų virtuvę. Taigi nieko nelaukdami pradėkime.

**Jums reikės:**
----------------

**Tešlai** (galite tiesiog nusipirkti parduotuvėje) :

-   *5 stiklinių miltų,*
-   *4 šaukštų aliejaus,*
-   *1,75 stiklinės verdančio vandens*

**Įdarui:**

-   *1 kilogramo gvazdikėlių (galima mažiau)*

**Padažui:**

-   *Kaip sakydavo knygnešys Virgis Trėska (slapyvardžiu Slidus Žaltys): "Geriausia lėkštė - burna, geriausias padažas - seilės".*

Taigi, iš ingridientų pasidarykit tešlą, lipdykit koldūnus ir virkite vandenyje su druska ir lauro lapu, kol tešla nebelips prie dantų. Atvėsinkite ir berkite į kišenę.

Koldūnai yra valgomi šalti -  tai yra užkoduota pavadinime. Cold tariasi [kold], iš anglų kalbos išvertus reiškia šalta. Patiekalą labai mėgsta vaikai - jis puikiai pažadina juose revoliucijos dvasią.

Skanaus!