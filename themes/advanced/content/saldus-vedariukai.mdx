---
title: "Saldūs vėdariukai"
cover: images/saldus-vedariukai.jpg
coverAlt: "Tikros tiesos virtuvės magija"
description: "Tikros tiesos virtuvės magija"
datePublished: "2019-04-07"
dateModified: "2019-04-07"
category: "Receptai" 
slug: "saldus-vedariukai"
excerpt: "Nuo senų senovės žmonės viską mėgsta grūsti į žarną. Į ją yra grūdami įvairiausi dalykai: mėsa, bulvės, vaistai, plastmasė, grūdai."
tags:
  - senovė
---

**Šiandien pas mus, visų pamėgti, laiką po sekmadienio mišių vaikystėje  primenantys - saldieji vėdariukai. Kaip pastebėjote, naudojame mažybinę žodžio forma, nes juos juk taip mėgsta vaikai.**

Nuo senų senovės žmonės viską mėgsta grūsti į žarną. Į ją yra grūdami įvairiausi dalykai: mėsa, bulvės, vaistai, plastmasė, grūdai. Įdomus faktas, kad pirmykščiai žmonės (lot. zharnus laukinimus) juose laikydavo grūdus. Nuo to ir kilo žodis grūsti. Taigi, mes savąsias šiandien prigrūsime saldumynais.

**Jums reikės:**
----------------

-   *Vieno metro "Premium" kokybės žarnų (kad lengviau ištraukti žarnas iš kiaulės reikėtų... Kita vertus pirkite jas parduotuvėje, mažiau triukšmo)*

**Įdarui:**

-   ‍*500 gramų saldainių. Pamaišykit minkštų, pagal skonį, "Karvutė", "Raudonasis aviatorius", "Siurprizas" ir panašių.*
-   *500 gramų guminukų - kokakolinų meškiukų,*
-   *2 pak. gumos surišimui. Imkite "bubble gum" ("Hubba bubba" "Super Girl"), o ne "chewing gum" ("Stimorol"). Labiau patiks vaikams.*

Žarnas, jei jos neplautos, geriausia skalauti upėje. Jei ne, tiks ir vandentiekio vanduo. Jo ant žarnų beveik nelieka, taigi jūsų kankoriežinė liauka saugi.

Įdaro ingridientus sumaišykite inde, pasiruoškite mėsmalę ir pirmyn į išplautus išmatų tuneliukus. Galus užriškite šlapiu, vilnoniu siūlu.

Jei bute neturite krosnies, tiks ir orkaitė. Įkaitinkit ją iki 180 laipsnių ir kepkite kol iškeps. Tiems kas mėgsta agurkus su medumi, vėdariukus siūlome valgyti su krienais.

Skanaus!