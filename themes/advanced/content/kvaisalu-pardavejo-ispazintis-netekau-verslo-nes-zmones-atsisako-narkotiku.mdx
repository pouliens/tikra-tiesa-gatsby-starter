---
title: "Kvaišalų pardavėjo išpažintis: netekau verslo, nes žmonės atsisako narkotikų"
cover: images/anarchija-rinkimai-thumb-min.jpg
coverAlt: "Nuo realybės žmonės bėga nebe į kvaišalų, bet į fantazijų pasaulį"
description: "Nuo realybės žmonės bėga nebe į kvaišalų, bet į fantazijų pasaulį"
datePublished: "2019-04-14"
dateModified: "2019-04-14"
category: "dienos aktualijos" 
slug: "kvaisalu-pardavejo-ispazintis-netekau-verslo-nes-zmones-atsisako-narkotiku"
excerpt: "Žmonės mieliau renkasi knygas"
tags:
  - revoliucija
---

TIKRATIESA.COM redakcija pakalbino žlungantį verslininką, narkotikų platintoją Ovidijų. Devyniolikmetis vaikinas nuogastauja, kad po Vilniuje vykusios knygų mugės smarkiai smuko pardavimai. "Pastebėjau, jog klientai užsuka vis rečiau, arba nebeužsuka visai. Kartą sutikęs vieną savo klientą, narkomaną, jo paklausiau kas vyksta, kodėl nebesilanko pas mane. Šis atsakė, kad knygų mugėje įsigijo literatūros apie maisto gamybą ir pastarosios jį taip įtraukė, kad pamiršo savo priklausomybes.",- pasakojo Ovidijus. "Taip pat girdėjau gandą, kad viena mano klientė perskaičiusi L. Tolstojaus "Karas ir taika" išvyko į karo nualintą Ukrainos dalį, kurioje ištekėjo už fronte besikaunančio vyro ir pagimdė trynukus."- su liūdesiu kalbėjo vaikinas. Žlungant nelegaliam Ovidijaus verslui, vaikinas sako nebežinantis kaip teks gyventi toliau. "Tikriausiai teks emigruoti, nes susigrąžinti klientūrą neatrodo įmanoma, o mėginti vilioti narkomanus iš kitų verslininkų būtų tolygu savižudybei. Sulėks "bachūrai" ir dingsiu be žinios.",- nukabinęs nosį ir braukdamas ašaras širdgėlą liejo narkodileris.