---
title: "Trūkstant pinigų bažnyčios išlaikymui klebonija ėmėsi neįprasto sprendimo"
cover: images/baznycia-ir-vakareliai-thumb.jpg
coverAlt: "Kunigo teigumu, muzika priartina žmones prie dievo"
description: "Kunigo teigumu, muzika priartina žmones prie dievo"
datePublished: "2019-04-02"
dateModified: "2019-04-02"
category: "Dvasingumas" 
slug: "trukdama-pinigu-baznycios-islaikymui-klebonija-emesi-neiprasto-sprendimo"
excerpt: "Naktimis bažnyčioje vyks šokių muzikos vakarėliai"
tags:
  - muzika
---

**Vienai Šiaulių miesto bažnyčiai stipriai stingant pinigų pastato išlaikymui, klebonija ėmėsi neįprasto sprendimo - naktimis bažnyčia pavirs šokių muzikos scena.**

TIKRATIESA.COM redakcijai pavyko pakalbinti idėjos autorių ir iniciatorių kunigą Antaną Lavėjų, kuris mielai pasidalino visa informacija apie būsimus pokyčius. "Visi mano, kad bažnyčia turi kalnus pinigų, deja tai nėra visiškai tiesa. Pats pastatas ir bažnyčios veikla reikalauja labai didelių išlaidų, o po euro įvedimo kainos tik šoktelėjo ir aukojama vis mažiau."- liūdnu balsu pašnekesį pradeda kunigas.

"Didžioji dauguma Dievo namų lankytojų yra pensijinio amžiaus žmonės, kurie šiais modernizacijos laikais taip pat turi banko korteles, į kurias gauna pensiją, tai ir bažnyčioj mėgindavo paaukoti kortele. Iš pradžių buvome sutrikę, nežinojome, ko griebtis. Vėliau, po ilgų svarstymų įsigijome banko kortelių skaitytuvą, taip sukurdami galimybę senjorams paaukoti bažnyčiai ne grynaisiais pinigais.

> Vėliau, po ilgų svarstymų įsigijome banko kortelių skaitytuvą

Visgi tuo bėdos nesibaigė. "Senolių atmintis prasta ir jie dažnai pamiršta arba kortelės PIN kodą, arba pačią kortelę.",- piktinosi kunigas. "Be to ir pats bankas taiko nemažus mokesčius ir taip mes prarandame didelę dalį surinktų aukų.",- su giliu nusivylimu porino Antanas. Idėja naktimis bažnyčią paversti šokių muzikos scena vyrui gimė visai atsitiktinai, vienos kelionės į Berlyna metu.

> Senolių atmintis prasta ir jie dažnai pamiršta arba kortelės PIN kodą, arba pačią kortelę",- piktinosi kunigas.

"Vėlai vakare vaikštinėjau Berlyno gatvėmis ir iš toli pastebėjau baroko stiliaus bažnyčią, pro kurios langus skverbėsi įvairiaspalvės šviesos, tad sugalvojau užeiti pasimelsti, ir padėkoti Dievui už šią nuostabią kelionę.

Tai ką pamačiau atvėręs duris mane šokiravo, bet tuo pačiu ir maloniai nustebino. Viduje vyko techno muzikos vakarėlis. Buvo pilna žmonių, kurie šoko ir atrodė beprotiškai laimingi. Deja patekti į vidų nepavyko, nes buvau sustabdytas apsaugos darbuotojo ir man buvo pranešta, kad norint užeiti teks pakloti dešimt eurų. Apsaugos darbuotojo atsiprašiau už sutrukdymą ir apsisukęs ėjau savo keliais, tačiau galvoje jau sukosi mintis, kad tokius vakarėlius būtinai reikia rengti ir mūsų bažnyčioje. Taip pritrauksim ir jaunimo, ir pinigų atsiras nemažai. Juk dešimt plius dešimt jau dvidešimt",- savo patirtį pasakojo kunigas.

Grįžęs į Šiaulius vyras iškart pradėjo domėtis techno muzika bei lankyti didžėjų mokyklą. "Pagalvojau, kad išmoksiu didžėjauti ir taip sutaupysime nemažai lėšų, nes nereiks samdyti jokio žmogaus, kuris tuos vakarėlius vestų.",- su šypsena veide kalbėjo Antanas.

> Grįžęs į Šiaulius vyras iškart pradėjo domėtis techno muzika bei lankyti didžėjų mokyklą.

Paklaustas ar nebijo, kad jaunimas vakarėlių metu nusiaubs bažnyčios patalpas, jis nė kiek nedvejodamas atsakė, kad prižiūrėsiąs juos pats ir Dievo namams nieko blogo neatsitiksią.