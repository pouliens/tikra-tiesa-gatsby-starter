---
title: "Pieno pramoninkai didina spaudimą"
cover: images/suriai-ruoniai-raganosiai-pingvinai-min-thumb.jpg
coverAlt: "Žmonės mėgsta valgyti įvairių gyvūnų išskyras"
description: "Žmonės mėgsta valgyti įvairių gyvūnų išskyras"
datePublished: "2019-03-22"
dateModified: "2019-03-22"
category: "pienas" 
slug: "pieno-pramoninkai-didina-spaudima"
excerpt: "Keičiantis lietuvių skoniams pienininkai priversti imtis gudrybių."
tags:
  - pinklės ir žabangai
---

**Pastaruoju metu lietuviams daug keliaujant ir lankant užsienio šalis, keičiasi ir valgymo įpročiai, plečiasi skonių paletės, tautiečiai nebebijo ragauti naujovių.**

Tą pastebi ir pieno produktų gamintojai. "Seniau Lietuvoje populiariausias buvo varškės sūris. Vėliau po truputį pradėjo populiarėti fermentiniai sūriai, dar vėliau - pelėsiniai."- aiškina sūrių gamintojų asociacijos prezidentas Ipolitas Abdulskis. Pradėjus smukti sūrių pardavimams pramoninkai atliko gyventojų apklausą ir taip išsiaiškino, kad lietuviams pabodo jau įprastais tapę sūrių skoniai, ir jie nori pokyčių. "Ilgai tarėmės, diskutavome su maisto technologais, darėmė bandymus ir jau greitai parduotuvių lentynas pasieks nauji, dar nematyti, gaminiai.",- džiaugiasi pašnekovas. Lietuviams bus pristatyti trys nauji sūriai: pelėsinis pūsliasnukio ruonio pieno sūris, juodojo raganosio pieno sūris su šeivamedžio uogomis ir imperatoriškųjų pingvinų pieno sūris su džiovintais vaisiais. "Visi šie trys gaminiai išsiskiria ne tik savo skoniais, bet ir gamybos procesu bei pieno gavyba. "Pūsliasnukių ruonių pieną importuojame iš Grenlandijos, kur įsikūrusi vienintelė pasaulyje šių gyvūnų melžimo ferma.

> Lietuviams bus pristatyti trys nauji sūriai: pelėsinis pūsliasnukio ruonio pieno sūris, juodojo raganosio pieno sūris su šeivamedžio uogomis ir imperatoriškųjų pingvinų pieno sūris su džiovintais vaisiais.

Juodųjų raganosių - iš Botsvanos. Imperatoriškųjų pingvinų - iš Kinijos, kur šie paukščiai yra specialiai veisiami.",- pasakojo Ipolitas Abdulskis. Vyras tikisi, kad šie nauji gaminiai kaip mat patrauks lietuvių akį, nes yra puikiai derantys prie stiprių alkoholinių gėrimų, kuriuos taip mėgsta mūsų tautiečiai.
