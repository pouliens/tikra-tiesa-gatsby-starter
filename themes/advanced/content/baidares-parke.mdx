---
title: "Baidarės parke"
cover: images/baidares-thumb-min.jpg
coverAlt: "Baidarininkų gyvybėmis rūpinsis profesionalūs gelbėtojai"
description: "Baidarininkų gyvybėmis rūpinsis profesionalūs gelbėtojai"
datePublished: "2019-03-22"
dateModified: "2019-03-22"
slug: "baidares-parke"
category: "Miestas"
excerpt: "Pietiniame miesto rajone maloni staigmena gyventojams: baidarėmis bus galima mėgautis neišvykstant iš miesto."
tags:
  - inovacijos
---

‍**Pietinėje miesto dalyje esančiame parko vandens telkinyje dvidešimt penkerių Milvaras su bendraminčiais įkurs baidarių nuomos punktą. Dvejus metus brandintas jaunuolių projektas pagaliau išvys dienos šviesą.**

Vaikinas neslepia džiaugsmo. Jau greitai šiauliečius ir miesto svečius jis džiugins nauja pramoga.

> Pietinėje miesto dalyje esančiame parko vandens telkinyje Milvaras su bendraminčiais įkurs baidarių nuomos punktą.

„Tikrai smagu. Liko tik keletas niuansų ir žmonės jau galės plaukti baidarėmis mūsų taip mėgstamame parke",- kalbėjo verslo administravimo studentas, ir idėjos iniciatorius, Milvaras.

Idėją vaikinai parsivežė iš Venecijos, kurioje lankėsi 2016-ais metais. „Venecijoje vyko populiaraus stalo žaidimo „Dungeons and Dragons" fanų suvažiavimas, kuriame dalyvavome. Būtent ten, pamačius gondolas, ir kilo mintis sukurti galimybę pasiplaukiojimais mėgautis ir mūsų mieste",- kalbėjo pašnekovas.

> Idėją vaikinai parsivežė iš Venecijos, kur vyko populiaraus stalo žaidimo „Dungeons and Dragons" fanų suvažiavimas

Grįžę į gimtuosius Šiaulius, vaikinai nedelsiant ėmėsi darbo. Svarstė, kurį vandens telkinį būtų galima geriausiai išnaudoti pasiplaukiojimams baidarėmis. Po ilgų svarstymų buvo nuspręsta laivelius įkurdinti pietiniame rajone esančiame parke.

„Investavome tik savo santaupas. Taupiau automobiliui, Jokūbas - naujam kompiuteriui, Kipras - fotoaparatui, tačiau visi vienbalsiai nusprendėme, kad visa tai palauks", - atviravo vaikinas.

Pašnekovo teigimu, liko sulaukti tik poros leidimų iš miesto savivaldybės. Tada šiauliečiai, šiltesniu oru, galės džiaugtis šia pramoga tol, kol vandens telkinio neuždengs ledas.
