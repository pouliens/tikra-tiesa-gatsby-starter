---
title: "Turtuolis piktinasi pinigų kokybe"
cover: images/turtuoliai-piktinasi-min.jpg
coverAlt: "Airidas pozuoja prieš savo automobilį."
description: ""
datePublished: "2019-04-14"
dateModified: "2019-04-14"
slug: "turtuolis-piktinasi-pinigu-kokybe"
category: "Pinigai"
excerpt: "\"Pinigai nutrinti bei suplyšę\", - skundžiasi vyras."
tags:
  - pinigai
  - kultūra
---

**Kai daugelis tautiečių pabunda su kvapeliu ir tik keliais eurais kišenėje, yra ir tokių, kurie pinigų neskaičiuoja.**

Nors ir atrodo, kad tokie žmonės neturėtų turėti bėdų, tačiau tiesa yra visiškai kitokia. TIKRATIESA.COM redakcija pakalbino vietos turtuolį, žinomą aferistą, Airidą (vardas pakeistas, tikrasis vardas redakcijai žinomas).

Vyras skundėsi ir pasakojo, kad yra nepatenkintas apyvartinių pinigų kokybe. "Aš - žmogus, kuris pastoviai nešiojasi didelius kiekius grynųjų. Tai vieną apgaunu, tai kitą",- gyrėsi vyras. "Bet pastebėjau, kad į mano rankas vis dažniau papuola prastos išvaizdos kupiūros. Nutrintos, aprašinėtos, apiplyšusios.",- skundėsi Airidas.

> "Aš - žmogus, kuris pastoviai nešiojasi didelius kiekius grynųjų. Tai vieną apgaunu, tai kitą",- gyrėsi vyras.

Pašnekovas tikino, kad jam, kaip autoritetingam asmeniui, svarbu girtis savo turimais pinigais, tačiau tokios išvaizdos kupiūromis nelabai pasigirsi.

"Aš po "dvacoką" (dvidešimt eurų aut. pastaba) nesinešioju, šimtas - smulkiausia, ką turiu kišenėje, bet ir tų teks atsikratyti, nes atrodo, kad valkatos būtų nučiupinėję",- nuogastavo vietos turtuolis.

Airidas svarsto, kad reikėtų įstatymo, kuris numatytų, kas gali turėti stambesnes nei penkiasdešimt eurų kupiūras ir kas ne.

"Na tarkim, jei žmogus uždirba minimumą, tai kam jam po tą šimtą turėti. Tokie juodarankiai savo purvinais pirštais ir nučiupinėja tuos pinigus",- idėjomis dalinasi vyras.

> Na tarkim, jei žmogus uždirba minimumą, tai kam jam po tą šimtą turėti

Airidas teigė pažinčių turintis visur, todėl bandys pateikti savo pasiūlymą atitikantiems asmenims, kurių įvardinti nepanoro.