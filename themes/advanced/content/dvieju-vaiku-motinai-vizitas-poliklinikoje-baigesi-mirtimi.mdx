---
title: "Dviejų vaikų motinai vizitas poliklinikoje baigėsi mirtimi"
cover: images/steven-weeks-unsplash.jpg
coverAlt: "Vyriausiojo gydytojo teigimu, panašūs susirėmimai poliklinikoje yra gan dažni."
description: "Vyriausiojo gydytojo teigimu, panašūs susirėmimai poliklinikoje yra gan dažni."
datePublished: "2020-03-22"
dateModified: "2020-03-22"
category: "kriminalai" 
slug: "dvieju-vaiku-motinai-vizitas-poliklinikoje-baigesi-mirtimi"
excerpt: "Dvidešimt penkerių metų Šiaulių gyventoja ir dviejų vaikų mama, bandė be eilės patekti į gydytojos kabinetą."
tags:
  - absurdas
---

Pirmadienio rytą centrinėje miesto poliklinikoje įvyko skaudi nelaimė. Dvidešimt penkerių metų Šiaulių gyventoja ir dviejų vaikų mama, atvykusi į centrinę miesto polikliniką bandė be eilės patekti į gydytojos kabinetą. Liudininkų teigimu, moteris neatrodė asociali. Vilkėjo kailinius, mūvėjo odines kelnes, rankoje laikė auksinės spalvos “iPhone XS” 256GB, kitoje rankoje ant piršto suko “BMW” markės automobilio raktelius. Tačiau jaunos merginos išvaizda buvo apgaulinga. Vos tik prisiartinusi prie eilėje į kabinetą sėdinčių žmonių jauna moteris įžuliu tonu pareiškė, kad ji čia tik trumpam ir mėgino patekti į vidų. Tuo tarpu viena iš eilėje laukiančiųjų moterų puolė merginą mušti aukštakulniu bateliu per galvą bei plūstis necenzūriniais žodžiais. Sudavusi apie tryliką smūgių smurtautoja pasišalino. Nukentėjusioji buvo išgabenta į Šiaulių respublikinę ligoninę, tačiau nuo patirtų sužalojimų jos gyvybė užgeso. Liudininkų teigimu užpuolikė vilkėjo kailinius, odines kelnes, rankoje turėjo auksinės spalvos “iPhone XS” 256GB ir iš įvykio vietos pasišalino “BMW” markės automobiliu. Pradėtas ikiteisminis tyrimas.‍
