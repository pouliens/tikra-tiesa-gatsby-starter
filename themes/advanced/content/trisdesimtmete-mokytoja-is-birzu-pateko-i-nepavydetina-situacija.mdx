---
title: "Trisdešimtmetė mokytoja iš Biržų pateko į nepavydėtiną situaciją"
cover: images/teatre-min-thumbnail.jpg
coverAlt: "Biržų ligoninės gydytojo teigimu, tai aštuntas toks atvejis šiais metais"
description: "Biržų ligoninės gydytojo teigimu, tai aštuntas toks atvejis šiais metais"
datePublished: "2019-03-26"
dateModified: "2019-03-26"
category: "Kultūra" 
slug: "trisdesimtmete-mokytoja-is-birzu-pateko-i-nepavydetina-situacija"
excerpt: "Kovodama dėl rankos atramos kino teatre, Biržietė neteko alkūnės"
tags:
  - sportas
---

Trisdešimtmetė mokytoja iš Biržų pateko į tikrai nepavydėtiną situaciją. M

oteris pasakojo, kad antradienio vakarą su draugėmis atvyko į Šiaulius, mat šventė 
vienos draugių gimimo dieną. 

Kompanija vakarą leido šauniai. Pavakarieniavusios viename iš miesto restoranų moterys nuvyko į prekybos ir pramogų 
sostine save tituluojantį prekybos centrą "Akropolis". 

Ten kompanija dar pasimėgavo ledo arenos teikiamais malonumais bei užsuko pakikenti į 
sekso reikmenų parduotuvę. Vėliau kompanijos laukė vakaras kino teatre. "Jau seniai buvome nusipirkusios bilietus į filmą "PASMERKTI. 
Kauno romanas" mat visos labai norėjome pamatyti šį lietuvišką kino šedevrą",- pasakojo trisdešimtmetė nukentėjusioji. 

Įsitaisius kino teatro kėdėje ir prasidėjo nemalonumai. "Šalia manęs atsisėdo porelė, kuri iš pradžių elgėsi tikrai normaliai, 
tačiau tik prigesus kino teatro šviesoms ir prasidėjo nemalonumai. Norėjau pasidėti ranką ant ranktūrio, bet pajutau, kad jis jau užimtas 
šalia sėdinčios merginos. 

Mandagiai jai pasakiau, kad ši kėdės dalis priklauso man, tačiau mergina į jokias kalbas nesileido, o iškart ėmėsi veiksmų. 
"Trenkė man į alkunę ranka taip, kad iškart jos nebejaučiau ir teko kviesti greitąją pagalbą."- tvardydama ašaras pasakojo mergina. 

Atvykę medikai konstatavo, kad merginai sutrupintas  dešinės rankos alkūnės sąnarys ir teks skubiai operuoti. "Po operacijos pabudau ir sužinojau, 
kad alkūnės išgelbėti nepavyko. 

Nežinau kaip dabar dirbsiu, juk esu mokytoja. Teks mokytis rašyti kaire ranka. Jau ir taip esu netekusi kairės akies, 
kurią išdūrė išpardavimo "JAMAM" metu, o dabar ir ranka.",- nuogastavo trisdešimtmetė. 

TIKRATIESA.COM susisiekus su kino teatro administracija, apie įvykį buvo patvirtinta, tačiau šio nelaimingo atsitikimo pastarieji nekomentavo.
